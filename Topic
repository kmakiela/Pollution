Pollution

Utwórz nowy moduł o nazwie pollution, który będzie zbierał i przetwarzał dane ze stacji mierzących jakość powietrza. Moduł powinien przechowywać:

    informacje o stacjach pomiarowych,
        współrzędne geograficzne,
        nazwy stacji pomiarowych,
    zmierzone wartości pomiarów, np stężenia pyłów PM10, PM2.5 czy wartości temperatury (wraz z datą i godziną pomiaru).

Nie powinno być możliwe:

    dodanie dwóch stacji pomiarowych o tej samej nazwie lub tych samych współrzędnych;
    dodanie dwóch pomiarów o tych samych:
        współrzędnych,
        dacie i godzinie,
        typie (PM10, PM2.5, temperatura, …);
    dodanie pomiaru do nieistniejącej stacji.

Zaprojektuj strukturę danych dla przechowywania takich informacji (jest przynajmniej kilka dobrych rozwiązań tego problemu).

Zaimplementuj funkcje w module pollution:

    createMonitor/0 - tworzy i zwraca nowy monitor zanieczyszczeń;
    addStation/3 - dodaje do monitora wpis o nowej stacji pomiarowej (nazwa i współrzędne geograficzne), zwraca zaktualizowany monitor;
    addValue/5 - dodaje odczyt ze stacji (współrzędne geograficzne lub nazwa stacji, data, typ pomiaru, wartość), zwraca zaktualizowany monitor;
    removeValue/4 - usuwa odczyt ze stacji (współrzędne geograficzne lub nazwa stacji, data, typ pomiaru), zwraca zaktualizowany monitor;
    getOneValue/4 - zwraca wartość pomiaru o zadanym typie, z zadanej daty i stacji;
    getStationMean/3 - zwraca średnią wartość parametru danego typu z zadanej stacji;
    getDailyMean/3 - zwraca średnią wartość parametru danego typu, danego dnia na wszystkich stacjach;

W funkcjach używaj następujących typów i formatów danych:

    do przechowywania dat użyj struktur z modułu calendar (zob. calendar:local_time(). ),
    współrzędne geograficzne to para (krotka) liczb,
    nazwy, typy to ciągi znaków.

